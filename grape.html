<html>
  <head>
    <meta charset="utf-8">
    <title>ฝีมะม่วง</title>
    <style>
      p{text-indent:2em:}
    </style>
  </head>
  <body background="https://img.freepik.com/free-vector/dark-blue-gradient-background_78370-2078.jpg?semt=ais_incoming&w=740&q=80">
    <center>
      <h1><font style="color:red">ฝีมะม่วง
</h1></font>
</center>
 <br><br>
<h1><mark><font style="color:blue">ฝีมะม่วง (Lymphogranuloma Venereum: LGV) คือโรคติดเชื้อทางเพศสัมพันธ์ที่เกิดจากเชื้อคลาไมเดีย (Chlamydia Trachomatis) ซึ่งมักเกิดการติดเชื้อที่อวัยวะสืบพันธุ์หรือทวารหนัก ทำให้เกิดตุ่มฝีที่อวัยวะเพศ ต่อมน้ำเหลืองบริเวณขาหนีบและทวารหนักบวมและปวด หากไม่ได้รับการรักษา อาการของโรคจะพัฒนาไปถึงระยะสุดท้าย และอาจเกิดภาวะแทรกซ้อนรุนแรงได้
</font></h1></mark>
<p>ฝีมะม่วงถือเป็นโรคติดต่อทางเพศสัมพันธ์เรื้อรัง ผู้ป่วยมักได้รับเชื้อผ่านการร่วมเพศหรือการสัมผัสผิวหนังที่มีเชื้อฝีมะม่วงโดยตรง โรคนี้มักพบมากในผู้ป่วยที่ติดเชื้อเอชไอวี (HIV) หรือผู้ชายที่ร่วมเพศด้วยกัน หากได้รับการรักษาอย่างถูกต้องแต่เนิ่น ๆ จะช่วยให้ผู้ป่วยหายและใช้ชีวิตได้ตามปกติ</p>
<br><br>
    <center>
      <img src="https://encrypted-tbn0.gstatic.com/images?q=tbn:ANd9GcTJeDt3pL3WPeXqkq9397I778hRMcY0pFa4nw&s" style="border: 5px solid green;" width=250 height=250>
    </center>
    <h1><mark><font style="color:blue">สาเหตุของฝีมะม่วง
      </font></h1></mark>
       <p>ฝีมะม่วงเกิดจากการติดเชื้อของระบบน้ำเหลืองในร่างกาย ซึ่งเป็นโรคติดต่อเรื้อรัง โรคนี้มีสาเหตุของการติดเชื้อมาจากเชื้อคลาไมเดีย (Chlamydia Trachomatis) 3 สายพันธุ์ คือ L1 L2 และ L3 ซึ่งเป็นเชื้อแบคทีเรียคนละสายพันธุ์กับที่ก่อให้เกิดโรคหนองในเทียม </p>
<p>ผู้ป่วยมักติดเชื้อฝีมะม่วงจากการมีเพศสัมพันธ์ทางอวัยวะเพศ ทวารหนัก และปากกับผู้ที่ติดเชื้อ หรือการสัมผัสผิวหนังที่มีเชื้อ หรือหนองจากแผลโดยตรง </p>
<p>ฝีมะม่วงพบได้ทั้งเพศหญิงและเพศชายที่อายุประมาณ 15–40 ปีที่มีเพศสัมพันธ์เป็นประจำ แต่จะพบบ่อยกว่าในเพศชาย ซึ่งปัจจัยเสี่ยงที่ทำให้เกิดโรค คือการมีเพศสัมพันธ์โดยไม่สวมถุงยางอนามัยป้องกัน การมีเพศสัมพันธ์กับคู่นอนหลายคน และการมีโรคประจำตัว เช่น ติดเชื้อ HIV </p>
    <br><br>
    <center>
      <img src="https://www.medicallinelab.co.th/wp-content/uploads/2019/12/posturas-sexuales-placenteras-en-pareja.jpg" style="border: 5px solid green;" width=250 height=250>
    </center>
    <h1><mark><font style="color:blue">อาการของฝีมะม่วง
      </font></h1></mark>
<p>บางครั้ง ผู้ติดเชื้อฝีมะม่วงอาจไม่แสดงอาการใด ๆ เลยก็ได้ หรือเพิ่งเริ่มแสดงอาการในระยะหลัง ๆ และเกิดภาวะแทรกซ้อน โดยเฉพาะในเพศหญิง ซึ่งอาการของฝีมะม่วงแบ่งออกเป็น 3 ระยะ ดังนี้</p>
    <h1><mark><font style="color:blue">อาการระยะที่ 1
      </font></h1></mark>
<p>มีตุ่มหนองเล็ก ๆ หรือเป็นแผลบริเวณอวัยวะเพศ ในช่องคลอด ปากมดลูก ลำไส้ใหญ่ส่วนปลาย หรือภายในช่องปากและลำคอ ซึ่งมักไม่รู้สึกเจ็บปวดและจะหายไปเองหลังจากผ่านไปประมาณ 1 สัปดาห์ ผู้ป่วยจึงอาจไม่ทราบว่าตัวเองติดเชื้อฝีมะม่วง</p>
    <p>อาจมีตกขาวปนหนองไหลออกจากทวารหนัก ท่อปัสสาวะ หรือปากมดลูก</p>
    <h1><mark><font style="color:blue">อาการระยะที่ 2
      </font></h1></mark>
<p>ต่อมน้ำเหลืองบวมบริเวณขาหนีบข้างใดข้างหนึ่งหรือทั้ง 2 ข้าง หรือบริเวณอื่น เช่น อุ้งเชิงกราน ลำไส้ใหญ่ส่วนปลาย คอ และรักแร้ มีลักษณะเป็นก้อนขนาดใหญ่และเจ็บ เกิดเป็นช่อง (Sinus Tract) ที่ทำให้หนองหรือเลือดภายในฝีไหลออกจากผิวหนังได้
</p>
    <p>มีไข้ ปวดศีรษะ ปวดท้อง ปวดตามร่างกาย ผู้หญิงอาจมีอาการปวดท้องน้อยหรือปวดหลังด้วย</p>
    <p>เจ็บขณะปัสสาวะ ปวดบริเวณทวารหนัก รู้สึกปวดเหมือนอยากถ่ายอุจจาระ บางคนมีอาการท้องผูก </p>
    <p>คันและมีเลือดหรือหนองไหลจากทวารหนัก</p>
    <p>อาจมีตกขาวปนหนองไหลออกจากทวารหนัก ท่อปัสสาวะ หรือปากมดลูก</p>'
    <p>น้ำหนักตัวลดลงผิดปกติ</p>
     <h1><mark><font style="color:blue">อาการระยะที่ 3
         </font></h1></mark>
<p>หากไม่ได้รับการรักษา อาการของโรคฝีมะม่วงจะเข้าสู่ระยะที่ 3 ซึ่งอาจปรากฏหลังจากติดเชื้อไปแล้วหลายเดือนหรือหลายปี ในระยะนี้ฝีมักจะหายไป โดยทิ้งรอยแผลเป็นไว้  </p>
    <p>หากการติดเชื้อกินเวลานานหรือเกิดซ้ำ อาจทำให้ท่อน้ำเหลืองอุดตัน ทำให้เนื้อเยื่อที่อวัยวะเพศบวมและผิดรูป หรืออาจนำไปสู่ภาวะแทรกซ้อนอื่น ๆ เช่น ทวารหนักตีบ และฝีคัณฑสูตร (Anal Fistula) </p>
    <center>
  
         <img src="https://www.petcharavejhospital.com/userfiles/files/%E0%B8%9D%E0%B8%B5%E0%B8%A1%E0%B8%B0%E0%B8%A1%E0%B9%88%E0%B8%A7%E0%B8%87.jpeg" style="border: 5px solid green;" width=250 height=250>
      </center>
  <h1><mark><font style="color:blue">อาการของฝีมะม่วงที่ควรไปพบแพทย์
      </font></h1></mark>
<p>หากมีอาการผิดปกติใด ๆ ที่สงสัยว่าเป็นอาการของฝีมะม่วง ควรรีบไปพบแพทย์เพื่อรับการตรวจและรักษา เพราะหากปล่อยให้อาการของโรคดำเนินไปโดยไม่ได้รับการรักษา อาจทำให้อาการเข้าสู่ระยะรุนแรงขึ้น และเกิดภาวะแทรกซ้อนในระยะยาวตามา </p>
    <center>
      <img src="https://medthai.com/wp-content/uploads/2016/05/%E0%B9%82%E0%B8%A3%E0%B8%84%E0%B8%9D%E0%B8%B5%E0%B8%A1%E0%B8%B0%E0%B8%A1%E0%B9%88%E0%B8%A7%E0%B8%87.jpg" style="border: 5px solid green;" width=250 height=250>
    </center>
     <h1><mark><font style="color:blue">การรักษาฝีมะม่วง
      </font></h1></mark>
<p>โรคฝีมะม่วงรักษาได้ โดยวิธีรักษาโรคนี้มี 2 วิธี ได้แก่การรักษาด้วยยา และการผ่าตัด ซึ่งมีรายละเอียด ดังนี้</p>
    <h1><mark><font style="color:blue">การรักษาด้วยยา
      </font></h1></mark>
<p>แพทย์จะให้ยาปฏิชีวนะแก่ผู้ป่วยโรคฝีมะม่วง เพื่อใช้รักษาการติดเชื้อและป้องกันเชื้อแบคทีเรียทำลายเนื้อเยื่อส่วนอื่น โดยยาปฏิชีวนะหลักที่ใช้รักษาโรคฝีมะม่วง คือดอกซีไซคลิน (Doxycycline) โดยแพทย์จะให้ผู้ป่วยรับประทานยาดอกซีไซคลินวันละ 2 ครั้ง ครั้งละ 100 มิลลิกรัม เป็นเวลา 21 วัน หรือ 3 สัปดาห์</p>
     <h1><mark><font style="color:blue">การผ่าตัด
      </font></h1></mark>
<p>ผู้ป่วยฝีมะม่วงที่เกิดก้อนฝีหรือต่อมน้ำเหลืองโตอาจต้องเจาะผิวเอาของเหลวในฝีออกมา เพื่อบรรเทาอาการของโรคให้ทุเลาลง ทั้งนี้ ผู้ป่วยบางรายที่ลำไส้ตรงตีบหรือเกิดภาวะแทรกซ้อนอื่น ๆ อย่างรุนแรง จำเป็นต้องได้รับการผ่าตัด</p>
    <center>
       <h1><mark><font style="color:red">เชิงศร ฉัตรธีรภาพ ม.209 เลขที่17
      </font></h1></mark>
    </center>
     <hr width=80% size=5 color=red>
 </body>
</html>
